
# Kafeterian

I denna uppgift ska du skriva ett system som hanterar beställningar till baristan. Det vill säga inte ett kassasystem, utan en hantering av bongar. Kunderna har många olika önskemål som systemet måste hantera. Se t.ex. wikipedia om kaffedrycker

## Krav för Godkänt

- Du kan lista / visa minst 8 st kaffedrycker
- Vissa, men inte alla, drycker har olika tillval, ex extra socker och/eller mjölk. Dessa väljer man när man lägger en beställning.
- Du kan lista / visa alla beställningar i den ordning de kommit in
- Du kan spara och ladda listan av beställningar från en fil eller databas
- Koden är objektorienterad

## Utökade krav (minst 2 för VG)

- Du kan markera en beställning mottagen, påbörjad, klar och serverad vilket också visas i beställningslistan
- Du kan importera olika menyer (minst 2) från en textfil (CSV, JSON, YML eller liknande)
- Du kan gå in i ett simuleringsläge där beställningar genereras slumpmässigt och automatiskt i en viss hastighet och användarens jobb är att hinna markera ordrar som mottagna, klara och serverade (dessa moment  tar alla någon tid att genomföraför att simulera tiden det tar att ex göra klart en caffe latte).
